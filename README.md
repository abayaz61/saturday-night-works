# Saturday Night Works

<img src="tim-foster-387975-unsplash.jpg" width="1024" height="658">

Photo by [Tim Foster](https://unsplash.com/@timberfoster) on [Unsplash](https://unsplash.com/)

Bu resimdeki manzara ile karşı karşıya değildim belki de ama o yaz gecesi, sahil kenarında oturmuş şehir ışıkları belli belirsiz görülebilen Tekirdağ kıyılarına bakıyordum. Saat gece yarısını çoktan geçmişti. Yazın bitmesine yakın günlerdi. Okullar açıldığı için ada artık çok daha sakindi. Sessizlik benim hoşuma gidiyordu. Henüz senenin ortasıydı belki ama 2019 yılında neler yapmalıyım diye düşünmeden edemiyordum. Makale yazmak artık yorucu olmaya başlamıştı. Oysaki kendim için öğrendiğim şeyleri paylaşmak bu kadar yorucu olmamalıydı. Lakin ivmenin aşağıya doğru kaymakta olduğunun farkındaydım. Eskisi kadar hızlı anlayamıyordum. Okuma hızım da düşmüştür. Ama öğrenmekten vazgeçmek istemiyordum. 

Sonunda aklıma bir fikir geldi. Makaleye dökemediğim ama kısa kısa notlar alarak deneyimlediğim örnekleri github depomda tutabilirdim. Üstelik kaynakçam oldukça geniş ve zengindi. En nihayetinde 2018 sonlarında başladığım ve 2019 boyunca devam etmeyi planladığım bu repo oluştu. Makale tadında olmasalar bile, her klasör içerisindeki README dosyası gerekli bilgileri içermekte. Amaç, kurulumlar, dikkat edilmesi gereken noktalar, öğrenilenler, konuya özgün notlar vb... Kod dosyalarını da mümkün mertebe yorumlarla desteklemeyi planladım. Üstünü tamamlamaksa repo'yu takip edenlerin göreviydi.

>Faydalı olması için gerekli 3 kritik nokta; monitörün ikiye bölünmesi, copy-paste yasağı ve özgün düşünceyi zorlamak...

## Özetle

Burası takip ettiğim kaynaklardaki örneklere ait çalışmaların bulunduğu kod deposudur. Genellikle Cumartesi geceleri beslenir _**(Konunun uzunluğu veya içimdeki isteğe göre farklı günlerde olabilir ama ilk tercihim Cumartesi geceleridir. Haftaiçi konuyu oku, öğren, araştır, motivasyonunu sağla ve Cumartesi gecesi uygula)**_ Monitor ortadan ikiye bölünmüş haldedir _(İkinci bir monitör daha alıp Bilgem Çakır'ın yaptığı gibi dikine kullanım moduna geçmekte isteklerim arasında)_ Sol tarafta takip edilen yazı, sağ tarafta çoğunlukla Visual Studio Code açıktır. Örnekler ağırlıklı olarak WestWorld'de _(Ubuntu 18.04 sistemimde)_ icra edilir. Duruma göre MacOS veya Windows geçişleri de olabilir. Denemeler sırasında Copy-Paste yapmam kesinlikle yasaktır ve mutlak suretle örnekleri yorumlayıp anın getirdiği ruh haline göre özelleştirmem gerekmektedir.

## Takipçi Ne Yapabilir?

Readme dosyalarından yararlanarak kendi başlangıçlarınızı yapabilir, örnek kodları sağa sola çekiştirip iyileştirebilir ya da farklılaştırabilirsiniz. Ama en nihayetinde keşfetme ve farklı örnekleri anlamaya çalışma kaslarınızı geliştirirsiniz. Hata yapmaktan korkmayın.

## Güncel Liste

Burası işlenecek konu başlıklarının olduğu havuzdur.

- Socket.io ile bağlı istemcilere bildiri yayınlamak
- Azure üzerinde bir .Net Core uygulaması yayınlamak
- Javascript ile offline çalışabilen uygulamalar yazmak
- IoC/DI Container'ları yeniden hatırlamak

> Planlanan yazılarda konu başlıkları değişiklik gösterebilir ve örnekler kronolojik sırada işlenmemektedir.

## Üzerinde Çalışılıyor

## Tamamlananlar

Şu ana kadar tamamlayabildiğim örnekler.

01. Bootstrap Grid sistemini anlamak _(Bir heyecanla Cumartesi gecesi dışında tamamlandı
02. Asp.Net Core ile MongoDB kullanmak
03. Go ve Vue.js kullanarak haber akışı yapmak
04. Visual Studio Code için Snippet yazmak _(Bir öğle vakti deneyimlendi)_
05. Web sayfasında Bootstrap Modal Popup kullanmak
06. Bir NodeJS sunucusunu ölçeklendirmek
07. Node.js, MongoDB, Fastify ve Swagger kullanılan bir uygulama yazmak
08. Express kullanan bir React uygulamasını Heroku'da yayınlamak
09. Angular ile basit bir Todo uygulaması yazmak
10. Single-File Components ile Vue.js uygulaması geliştirmek
11. GraphQL'i NodeJS ile kullanmaya çalışmak
12. Flask-RESTPlus ile Python'da REST Api geliştirmek
13. MEVN _(MongoDb, Express, Vue.Js, NodeJS)_ deneyimini yaşatacak bir Hello World yazmak
14. Typescript ile REST Api geliştirmek _(FortJs ile)_
15. Briaz daha GraphQL _(Graphpack kullanımı, Mutations)_
16. Vue ile Desktop uygulaması oluşturmak _(Electron benzeri)_
17. Python tarafında Concurrency kullanımı
18. Asp.Net Core'da arka plan görevleri
19. Blazor ile tanışma
20. Python log'ları için ELK Kullanımı
21. Asp.Net Core'da Razor Pages kullanımı
22. Bir WebAPI servisinde SQLite ile birlikte Dapper Micro ORM kütüphanesini kullanmak
23. Asp.Net Core Tarafında Gantt Chart'lar oluşturmak
24. Bir Asp.Net Core Web API uygulamasını Minikube üzerinde koşturmak
25. AlaSQL veritabanını Node.Js ile kullanmak
26. Microsoft Custom Vision Python SDK'sı ile imaj sınıflandırması yapmak
27. Firebase ile Google Cloud Functions kullanımı
28. Angular ile bir PWA uygulaması geliştirmek

> MD dosyasını formatlarken [şu adresten](https://github.com/adam-p/markdown-here/wiki/Markdown-Cheatsheet) yararlanıyorum.
